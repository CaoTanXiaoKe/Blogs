
#### 李鸿章传

2016年11月20日
14:14

吾敬李鸿章之才， 吾惜李鸿章之识， 吾悲李鸿章之遇。

凡一国今日之现象， 必与其国前此之历史相应。 故前史者，现象之原因； 而现象者， 前史之结果也。 夫以李鸿章与今日之中国， 其关系既如此其深厚， 则欲论李鸿章之人物， 势不可不以如炬之目， 观察夫中国数千年来政权变迁之大势， 民族消长之暗潮， 与夫现时中外交涉之隐情， 而求得李鸿章一身在中国之位置。 孟子曰：“知人论世， 世固不易论。” 人亦岂易知耶？

鸿章初以优贡客京师， 以文学受知于曾国藩， 因师事焉， 日夕过从， 讲求义理经世之学， 毕生所养， 实基于是。 

是时鸿章年三十八， 怀才抑郁， 抚髀蹉跎者， 既已半生， 自以为数奇， 不复言禄矣。 呜呼！ 此天之所以厄李鸿章欤？ 抑天之所以厚李鸿章欤？ 彼其偃蹇颠沛十余年， 所以练其气， 老其才， 以为他日担任大事之用； 而随赞曾军数年中， 又鸿章最得力之实验学校， 而终身受其用者也。 

秦末之乱， 天下纷扰， 豪杰云气， 及项羽定霸后， 而韩信始出现； 汉末之乱， 天下纷扰， 豪杰云起， 及曹操定霸后， 而诸葛亮始出现。 自古大伟人， 其进退出处之间， 天亦若有以靳之， 必待机会已熟， 持满而发， 莫或使之， 若或使之。 

当时官军尚未之觉， 朝旨屡命李鸿章移江苏得胜之师助剿金陵。 曾国荃以为城贼既疲， 粮弹俱尽， 歼灭在即， 耻借鸿章之力。 而李鸿章亦不愿分曾之功， 深自抑退， 乃托言盛夏不利用火器， 固辞不肯进军。 

国荃之克金陵也， 各方面诸将， 咸嫉其功， 诽谤谗言， 蜂起交发， 虽以左宗棠之贤， 亦且不免， 唯李鸿章无间言， 且调护之功甚多云。 
案此亦李文忠之所以为文也。 诏会剿而不欲分人功于垂成， 及事定而不怀嫉妒于荐主， 其德量有过人者焉， 名下无虚， 非苟焉已耳。

（李鸿章的洋务运动）是所谓无盐效西子之颦， 邯郸学寿陵之步， 其适形其丑， 终无所得也， 固宜。

彼苍者天， 前之所以宠此人者何以如是其优， 后之所以厄此人者何以如是其酷耶？ 吾泚笔至此， 不禁废书而叹也。 

李鸿章与曾国藩。 李鸿章之于曾国藩， 犹管仲之鲍叔， 韩信之萧何也。 不宁唯是， 其一生之学行， 见识， 事业， 无一不由国藩提撕之而玉成之， 故鸿章实曾文正肘下之一人物也。 曾非李所及， 世人既有定论。 虽然， 曾文正儒者也， 使以当外交之冲， 其术智机警， 或视李不如， 未可知也。 又文正深守知止知足之戒， 常以急流勇退为心， 而李则血气甚强， 无论若何大难， 皆挺然以一身当之， 未曾有畏难退避之色， 是亦其特长也。 

曾国藩常言：“ 以往种种， 譬如昨日死； 未来种种， 譬如今日生。 


